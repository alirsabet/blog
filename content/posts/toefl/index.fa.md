---
title: "تافل"
slug: "toefl"
date: 2023-01-01T00:00:00+03:30
lastmod: 2023-01-01T00:00:00+03:30
tags: ["تافل", "toefl"]
author: "علی ثابت"
draft: true
comments: true
ShowToc: true
description: "تجربه‌ها، منابع و نکات مهمِ تافل"
---
{{< edit/edit-fa >}}

هدینگ ها با هش مشخص بشن، برای این پست هنوز تغییرات رو اعمال نکردم

# تافل چیه؟

تافل (Toefl) یک آزمون سنجش زبان انگلیسیه و باید تعدادی تسک در چهار مهارت خواندن، شنیدن، صحبت‌کردن و نوشتن رو طبق خواسته‌های مشخص انجام بدی. همه مواردی که باعث افزایش یا کاهش نمره می‌شه (rubricها)، در سایت موسسه ETS که برگزارکننده آزمون هست اومده. تافل آزمون استاندارده، یعنی طراحی سوالات و دادن نمرات به شکلیه که قابل اعتماده و انصاف هم رعایت می‌شه. این موضوع هم در [فرآیندهای ETS](https://www.ets.org/toefl/research.html) دیده می‌شه و هم در آزمون.

تافل به سه روش کامپیوتری (در سنتر مورد تایید ETS)، خونگی و کاغذی برگزار می‌شه. در ایران در آزمون TOEFL iBT test on computer at a test center شرکت می‌کنیم. روش خونگی ممکنه محدودیت‌هایی داشته باشه و بعضی دانشگاه‌ها و موسسه‌ها نمره‌اش رو قبول نکنن و حتما قبلش پرس‌وجو کن. روش کاغذی هم در بعضی کشورها که امکانات ضعیف‌تری دارن برگزار می‌شه. برای افرادی که معلولیت دارن، شرایط خاصی در نظر گرفته شده که می‌تونی در موردش [اینجا](https://www.ets.org/toefl/test-takers/ibt/register/disability-accommodations.html) بخونی.

نمره تافل
---------

شما برای هریک از چهار مهارت خواندن، شنیدن، صحبت‌کردن و شنیدن یک نمره در بازه 0 تا 30 دریافت می‌کنی و مجموع اون‌ها به عنوان نمره کل (overall) تافل در نظر گرفته می‌شه. بنابراین نمره کل شما از 120 خواهد بود. علاوه بر این، سطح‌ات در هر مهارت بنا به نمره‌ات مشخص می‌شه و معیار خوبیه که درک بهتری از نمره پیدا کنی.

### با چه نمره‌ای در تافل قبول میشم؟

هیچ نمره قبولی یا مردودی‌ای توسط آزمون تافل یا ETS تعیین نشده. هر دانشگاه، سازمان یا موسسه‌ای خودش شرایط امتیازی و حداقل‌های لازم رو تعیین می‌کنه. این حداقل‌ها می‌تونه روی نمره کل یا نمره هر کدوم از مهارت‌ها تعیین بشه. اطلاعات بیشتر در مورد نحوه استفاده یا تفسیر امتیازات رو باید از مقصد موردنظرت بگیری.

### نمره‌دهی تافل چطوریه؟

نمره تافل توسط موسسه ETS داده می‌شه و سنتری که آزمون در اون برگزار می‌شه، دخالتی در نمره نداره. نمره بخش‌های ریدینگ و لیسنینگ توسط کامپیوتر داده می‌شه (چون پاسخ‌های درست از قبل مشخصه). بخش‌های اسپیکینگ و رایتینگ توسط سیستم هوش مصنوعی و افراد آموزش‌دیده بررسی میشن و نمره‌شون محاسبه می‌شه.

### سختی آزمون چقدره؟

احتمالا در مورد سطح دشواری آزمون دغدغه ذهنی داری. اینکه نکنه سوالات دشوار سهم من بشه و نتونم آزمون خوبی داشته باشم. موضوعی که باید بهش دقت کنی **استانداردبودن** تافل هست. تافل برای سنجش مهارت‌ات معیارهای مشخصی تعیین کرده، کتاب‌ها و آزمون‌های آزمایشی طراحی کرده و تلاش‌های زیادی برای استانداردسازی سوالات، فرایند نمره‌دهی و برگزاری آزمون کرده. با وجود تفاوت سوالات آزمون افراد شرکت‌کننده، سطح دشواری تقریبا یکسانه. البته ممکنه طی سال‌ها آزمون سخت‌تر شده باشه اما برای آزمون‌هایی که با فاصله زمانی کم برگزار میشن این موضوع برقراره. تعادل کلی در کل آزمون و هر مهارت رعایت می‌شه و اگر یک بخش کمی سخت باشه، حتما با بخش دیگری جبران می‌شه. ETS به دنبال گرفتن حال‎ات نیست و تو هم قرار نیست اون‌ها رو تحت تاثیر قرار بدی!

نمره تافل در مقایسه با نمره سایر آزمون‌ها مثل آیلتس، خطی پیش نمیره. سایت [Grantunity](https://grantunity.com/ielts-to-toefl/) میتونه نمرات آزمون‌ها رو به هم تبدیل کنه.

ساختار تافل
-----------

ساختار آزمون تافل به این صورت هست:

\[table id=1 /\]

دلیل متغیر بودن تعداد سوالات و زمان، اینه که در فرمت جدید تافل، ممکنه یکی از بخش‌های ریدینگ یا لیسنینگ long باشه. هدف این بخش اضافی، تست کردن سوالات جدید ETS هست تا مطمئن بشن سطح استانداردی دارن. پاسخ‌های این بخش در نمره‌ات تاثیری نداره و عملا حذف می‌شه. اما چطور بفهمیم کدوم قسمت از آزمون long هست؟ هیچ راهی وجود نداره. اصلا برای این موضوع وقت نذار و ریسک نکن. تمام بخش‌هارو با فرض تاثیرگذاری در نمره نهایی انجام بده. مثلا اگر ریدینگ لانگ باشه، به جای 3 متن 10 سوالی و 54 دقیقه وقت، 4 متن 10 سوالی و 72 دقیقه وقت داری. اما نمیدونیم کدوم متن و سوالاتش حذف می‌شه. ممکنه شانس داشته باشی و متنی که در اون عملکرد خوبی نداشتی حذف بشه.

### ریدینگ

اولین بخش آزمون تافل ریدینگه. اگر ریدینگ معمولی باشه، شامل 3 متن حدودا 700 کلمه‌ایه که از هر کدوم 10 سوال تستی مطرح می‌شه و در مجموع 54 دقیقه وقت داری. اگر لانگ باشه، 4 متن (با همون شرایط قبلی) و 72 دقیقه وقت داری. صفحه مانیتور به دو بخش تقسیم می‌شه که در یکی متن و در دیگری سوال رو میبینی. بیشتر سوالات 4 گزینه دارن که یک گزینه درست هست و بعضی گزینه‌های بیشتری دارن و میخوان که 2 یا چند گزینه درست رو انتخاب کنی. طی زمانی که برای این بخش داری، می‌تونی به سوالات قبلی برگردی و بازبینی کنی و در صورت نیاز پاسخ رو تغییر بدی.

در آزمون به طور متوسط برای خوندن هر متن حدودا 700 کلمه‌ای و پاسخ به 10 سوالش 18 دقیقه زمان داری. با توجه به اینکه تعادل کلی در هر مهارت رعایت می‌شه، بهتره همون 1±18 دقیقه رو برای هر متن درنظر بگیری.

### لیسنینگ

دومین بخش آزمون تافل لیسنینگه که بعد از ریدینگ شروع می‌شه. هدست رو روی گوش‌ات قرار می‌دی تا به مکالمه‌ها و لکچرها گوش بدی. اگر لیسنینگ معمولی باشه، شامل 2 مکالمه‌ست که هر کدوم 3 دقیقه هستن و 5 سوال دارن. همچنین 3 لکچر که هر کدوم 3 تا 5 دقیقه هستن و 6 سوال دارن خواهی داشت. محدودیت زمانی در این حالت 41 دقیقه‌ست. اگر لانگ باشه 3 مکالمه (با همون شرایط قبلی) و 4 لکچر (با همون شرایط قبلی) خواهی داشت و زمان 57 دقیقه خواهد بود. فقط یک بار می‌تونی به مکالمه‌ها و لکچرها گوش بدی و حین گوش دادن نمی‌تونی سوالات رو ببینی. سوالات رو به همون ترتیبی که نشون داده می‌شه باید پاسخ بدی و امکان برگشت به سوالات قبلی وجود نداره.

### استراحت

بعد از لیسنینگ یک استراحت 10 دقیقه‌ای خواهی داشت و از پشت میز بلند میشید و در محوطه‌ای که سنتر مشخص کرده استراحت می‌کنی.

### اسپیکینگ

سومین بخش آزمون تافل اسپیکینگه. شامل 4 تسکه و 17 دقیقه زمان داره. سوال اول Independent هست و نظرت در مورد یک موضوعی رو می‌پرسه. سوالات 2 تا 4 Integrated هستن، اینجا لازمه به مکالمه یا لکچر کوتاهی گوش بدی یا متن کوتاهی رو بخونی و با توجه به اون پاسخ بدی. معیارهای دقیق ETS برای نمره‌دهی اسپیکینگ رو می‌تونی [اینجا](https://hialisabet.com/wp-content/uploads/2022/12/Toefl-Speaking-Rubrics-CheatSheet.pdf) ببینی.

\[table id=3 /\]

### رایتینگ

چهارمین و آخرین بخش آزمون تافل رایتینگه. شامل 2 تسک هست و 50 دقیقه زمان داره. در تسک اول یک متن کوتاه رو میخونی، به یک لکچر کوتاه گوش می‌دی و با توجه به اون‌ها، باید پاسخ‌ات رو در زمان 20 دقیقه تایپ کنی. در تسک دوم، نظرت در مورد یک مسئله پرسیده می‌شه و باید پاسخ‌ات رو در زمان 30 دقیقه تایپ کنی. معیارهای دقیق ETS برای نمره‌دهی رایتینگ رو می‌تونی [اینجا](https://hialisabet.com/wp-content/uploads/2022/12/Toefl-Writing-Rubrics-CheatSheet.pdf) ببینی.

آمادگی برای تافل
----------------

### عمومی

*   قبل از شروع هر کاری، با هر سطحی که هستی یک TPO رو به شکل آزمون شرکت کن تا ببینی نوع سوالات چجوریه.
*   تافل نمره منفی نداره، بنابراین جوری برنامه‌ریزی کن که از این ویژگی به خوبی استفاده کنی.
*   تحلیل آزمون رو بلافاصله بعد آزمون انجام بده، چون باید شکّ‌ها و ابهامات رو بدونی.
*   از یک زمانی به بعد باید TPO بزنی. اوایل (از 01 تا 30 با هدف آموزش) می‌تونی مثلا روزهای زوج ریدینگ و رایتینگ رو بزنی و تحلیل کنی و روزهای فرد لیسنینگ و اسپیکینگ رو بزنی و تحلیل کنی. بعدا (از 31 تا آخر با هدف تست) باید اون رو به صورت یک آزمون کامل بزنی تا شرایط آزمون شبیه‌سازی بشه. اوایل هدفت فقط آموزش باشه و نیازی به رعایت محدودیت زمانی نیست (البته در این حالت هم زمانی که طول میکشه رو ثبت کن).
*   توی گروه تافل [پرگار](https://t.me/PargarTOEFLgp) و [اعلایی](https://t.me/TOEFLiBTatIBTIL)، خیلی‌ها تجربیات‌شون رو به اشتراک گذاشتن که چندتا از خوب‌هاشون رو برای دانلود [اینجا](https://hialisabet.com/wp-content/uploads/2022/12/Golden-Experiences.zip) میذارم.
*   متن‌ها و لکچرهایی که در تافل می‌خونی آکادمیک هستن و برای آزمون مناسب و استاندارد شدن. متن آکادمیک چند ویژگی مهم داره:
    
    *   **زبان رسمی**: لغات کاربردی و تخصصی و غیر منسوخ، گرامر رسمی زبان، عدم استفاده از slang ها و عبارات محاوره‌ای.
    *   **منطقی بودن**: نوشتن بر اساس fact ها، نتیجه‌گیری‌ بر اساس منطق و نه احساس.
    *   **پیچیدگی**: بررسی موضوع از چند جنبه، ارتباط با سایر بخش‌های متن.
    
    موضوعات متن‌ها و لکچرها تنوع زیادی دارن و در مورد بیولوژی، تاریخ، هنر و... هستن. نیازی به دانش قبلی در هیچ حوزه‌ای نداری و هر چه لازمه در متن اومده. اینجا هدف سنجش مهارت زبانی شماست نه دانش تخصصی. این موضوع خیلی مهمه که فقط محدود به دانش ارائه شده در متن یا لکچر باشی؛ نه کمتر، نه بیشتر. ممکنه از قبل در اون زمینه اطلاعات داشته باشی، اما اگر از اطلاعات خودت استفاده کنی، با احتمال بالایی نمره از دست میدی.
    
*   مهم‌ترین وب‌سایت‌هایی که برای خوندن زبان به‌کار میان رو بوک‌مارک کردم. میتونی [این فایل](https://hialisabet.com/wp-content/uploads/2023/03/Toefl.html) رو دانلود کنی و توی مرورگرت ایمپورت کنی. مثلا برای کروم کافیه روی سه نقطه بالا کلیک کنی، بعد Bookmarks، بعد Bookmark manager، کلیک روی سه نقطه بالا، گزینه Import bookmarks، انتخاب فایل دانلود شده و تمام!

### لغت

کلمه‌ها کوچکترین اجزای سازنده هر زبان هستن و بدون اون‌ها نمی‌شه منظور رو بفهمیم یا منتقل کنیم. در تافل لغت در هر چهار مهارت کاربرد داره و اگر تسلط کافی نداشته باشی، در حال دویدن روی تردمیل هستی. بنابراین قبل از هر چیزی، باید خوندن و مرور لغت رو شروع کنی. راه‌های زیادی برای یادگیری لغت وجود داره و دائما روش‌های جدیدی هم مطرح می‌شه. بهترین روش، روشی هست که منطبق بر ساختار ذهنی و رفتاری هر فرد باشه که بعد از مدتی سر و کله‌زدن کشف‌اش خواهی کرد. بنابراین اگر اوایل کار کُند پیش میره نگران نباش، چون در حال کشف روش مختص خودت هستی.

روش خوبِ یادگیری لغت اینه که انگلیسی به انگلیسی یاد بگیری. اما اگر دایره لغات‌ات کوچک باشه ممکنه اینکار اوایل سخت باشه و روند کُندی که داری ناامیدت کنه. نظر من (که می‌تونه اشتباه هم باشه!) اینه که اگر چنین مشکلی داری یک تعدادی لغت رو با معنی فارسی یاد بگیری تا راه بیفتی و بتونی متن بخونی. اگر لغت رو در متن (مثلا طی خوندن یک متن ریدینگ) یاد بگیری، ماندگاریش خیلی بیشتر می‌شه. از طرفی چون context‌اش رو هم یاد میگیری، می‌تونی به درستی از اون در اسپیکینگ و رایتینگ استفاده کنی. اگر از کتابهای یادگیری لغت استفاده می‌کنی، بهتره کتابی باشه که حداقل یک جمله مثال داشته باشه. در کوتاه‌مدت خوندن لغت به صورت تکی ممکنه تعداد لغاتی رو که بلدی بالا ببره اما در بلندمدت ماندگاری کمی داره و امکان استفاده اشتباه از اون لغت (به لحاظ context) هست.

#### کتاب‌، سایت و اپ

توی این قسمت منابع معروف رو جمع‌آوری کردم. الزاما همه‌شون رو کامل مطالعه نکردم. بعضی‌ها چند نسخه‌ای هستن و هم‌پوشانی دارن. علاوه بر کتاب فیزیکی، نسخه pdf خیلی از کتاب‌ها هم در اینترنت هست. اگر به هر دلیل قصد خرید نسخه فیزیکی رو داری، اول pdf‌اش رو ببین و حداقل یک فصل‌اش رو بخون.

روش دیگه‌‌ی خوندن لغت استفاده از برنامه‌های موبایل هست که کار یادگیری و مرور رو خیلی ساده‌ و سریع کردن. توصیه می‌کنم یک مدت در استورها بچرخی و برنامه‌های مختلف رو نصب کنی تا مورد مناسب خودت رو پیدا کنی. [گوگل‌پلی](https://play.google.com/store/apps) و [کافه‌بازار](https://cafebazaar.ir/app) برای اندروید و [اپ‌استور](https://www.apple.com/app-store/) برای آی‌او‌اس. چهار برنامه‌ای که خودم مدتی ازشون استفاده کردم رو معرفی می‌کنم.

#### **کوییزلت (Quizlet)**

این برنامه رو بیشتر از بقیه پیشنهاد میکنم. میتونی لغات رو با معنی و عکس وارد کنی. نکته مهم‌اش اینه که خود برنامه امکان text to speech داره و میتونه لغات و عبارات رو بخونه. برای وارد کردن لغات، بهترین کار اینه که اونها رو در یه فایل اکسل وارد کنی و بعد توی برنامه import کنی. کوییزلت رو برای اندروید از [اینجا](https://play.google.com/store/apps/details?id=com.quizlet.quizletandroid) و برای آی‌او‌اس از [اینجا](https://apps.apple.com/us/app/quizlet-learn-with-flashcards/id546473125) دانلود کن. [نسخه وب](https://quizlet.com/) هم داره.

#### **انکی (Anki)**

توی این برنامه می‌تونی لغات رو با معنی، عکس و تلفظ وارد کنی و طبق برنامه‌ای قابل تنظیم، مرور کنی. به مجموعه لغت‌هایی که وارد برنامه می‌کنی، deck گفته می‌شه. می‌تونی دِک‌هات رو با بقیه به اشتراک بذاری یا از [دِک‌هایی که دیگران آماده‌کردن](https://ankiweb.net/shared/decks/) استفاده کنی (فایل دِک رو دانلود کنی و در برنامه import کنی). در [این کانال تلگرام](https://t.me/AlienAnkiDecks)، دِک های خوب معرفی شدن. اگر قصد داری خودت لغات رو وارد برنامه کنی، می‌تونی از برنامه ویندوز Anki هم استفاده کنی که چون روی لپتاپ هست، کار باهاش سریع‌تر پیش میره. اگر در انکی حساب کاربری بسازی، دِک‌هات روی فضای ابری ذخیره می‌شه و روی همه دستگاه‌هایی که با حسابت وارد شدی، sync می‌شه. پس دِک‌های برنامه ویندوز روی اپ موبایل هم در دسترسه. انکی رو برای اندروید از [اینجا](https://play.google.com/store/apps/details?id=com.ichi2.anki)، برای آی‌او‌اس از [اینجا](https://apps.apple.com/us/app/ankimobile-flashcards/id373493387) و برای ویندوز، لینوکس و مک‌او‌اس از [اینجا](https://apps.ankiweb.net/) (پایین صفحه، قسمت Download) دانلود کن.

#### **ممرایز (Memrise)**

کارکرد کلی ممرایز مثل Anki هست، اما تفاوت‌هایی هم داره که بعضی‌ها دوست دارن و بعضی‌ها نه! اینجا هم می‌تونی course بسازی و لغات رو وارد کنی، یا از کورس‌های دیگران ([فارسی](https://app.memrise.com/courses/persian/) و [انگلیسی](https://app.memrise.com/courses/english/)) استفاده کنی. هم [نسخه وب](https://app.memrise.com) داره و هم اپ موبایل که اگر حساب کاربری داشته باشی با هم sync هستن. ممرایز رو برای اندروید از [اینجا](https://play.google.com/store/apps/details?id=com.memrise.android.memrisecompanion) و برای آی‌او‌اس از [اینجا](https://apps.apple.com/us/app/memrise-easy-language-learning/id635966718) دانلود کن.

#### **بانک حافظه**

یه برنامه فارسی و جمع‌وجور برای یادگیری و مرور مجموعه لغات معروف که برای یادگیری، معنی فارسی و انگلیسی، مثال انگلیسی با معنی فارسی و تلفظ لغات رو فراهم کرده. برای تثبیت یادگیری می‌تونی فلش‌کارت‌هارو با برنامه‌ای قابل تنظیم مرور کنی. بانک حافظه رو برای اندروید می‌تونی از [اینجا](https://play.google.com/store/apps/details?id=com.farad.learning.permanents) دانلود کنی.

#### ChatGPT

یکی از روش‌های جدید برای یادگیری لغات، کمک گرفتن از ChatGPTیه. وقتی تعدادی لغت تازه یادمی‌گرفتم، اون‌ها رو به ChatGPT می‌دادم و ازش می‌خواستم باهاشون یه داستان یا مقاله بسازه. اون هم به بهترین شکل این کار رو انجام میداد، خوندن اون داستان یا مقاله باعث می‌شد لغات رو بهتر به ذهن بسپارم.

#### منابع

*   **کنکور ارشد**: این بخش برای تافل نیست، اگر می‌خوای برای ارشد بخونی، دایره واژگان‌ات کمه یا انگلیسی به انگلیسی خوندن لغت برات سخته، می‌تونی مجموعه‌های [ممرایز فارسی یک](https://app.memrise.com/course/1616226/wjgn-zbn-nglysy-khnkhwr-rshd-w-dkhtry-mrn-shryf/)، [ممرایز فارسی دو](https://app.memrise.com/course/934239/lgt-prtkhrr-rshd/)، [ممرایز فارسی سه](https://app.memrise.com/course/925280/zbn-mwmy-wyjh-azmwn-khrshnsy-rshd/) و [ممرایز فارسی چهار](https://app.memrise.com/course/172041/mjmwh-lgt-azmwn-hy-khrshnsy-rshd/) رو بخونی.
*   **1212**: در حال حاضر معروف‌ترین مجموعه لغتی که برای تافل وجود داره، 1212 هست. این مجموعه از TPOها استخراج شده و با معنی فارسی و انگلیسی موجوده. خوبی‌اش اینه که بعد از خوندنش به راحتی می‌تونی TPOها رو پاسخ بدی و برای تافل هم آماده‌ای. بدی‌اش اینه که کاملا با TPOها [overfit](https://en.wikipedia.org/wiki/Overfitting) میشی و ممکنه توانایی حدس معنی لغات ناآشنا رو از دست بدی. اما در کل خوندنش توصیه می‌شه، هم طی دوران آمادگی و هم روزهای منتهی به آزمون. نسخه [پی‌دی‌اف انگلیسی](https://hialisabet.com/wp-content/uploads/2022/12/1212-Words-You-Need-to-Know-to-Pass-TOEFL-iBT.pdf)، [پی‌دی‌اف فارسی یک](https://hialisabet.com/wp-content/uploads/2022/12/1212-Words-You-Need-to-Pass-the-TOEFL.pdf)، [پی‌دی‌اف فارسی دو](https://hialisabet.com/wp-content/uploads/2022/12/TPO-Vocabulary.pdf)، [ممرایز انگلیسی](https://app.memrise.com/course/5420859/1212-toefl-ibt-words-enhanced/).
*   **TPO‌ با دسته‌بندی موضوعی**: لغات TPO با موضوعات مشابه در یک دسته قرار گرفتن. نسخه [پی‌دی‌اف فارسی یک](https://hialisabet.com/wp-content/uploads/2022/12/TOEFL-Professioinal-Classification.pdf)، [پی‌دی‌اف فارسی دو](https://hialisabet.com/wp-content/uploads/2022/12/TPO-Vocabulary-Classified.pdf)، [ممرایز فارسی](https://app.memrise.com/course/2214958/tpo/).
*   TPO تک به تک: لغات هر TPO جداگانه در یک کورس قرار داده شده. نسخه [ممرایز انگلیسی یک](https://app.memrise.com/course/1591257/tpo-reading-vocab/)، [ممرایز انگلیسی دو](https://app.memrise.com/course/2225359/tpo-vocabulary/).
*   **Oxford Word Skills**: اخیرا ویرایش جدیدش اومده. خودم نسخه فیزیکی ویرایش قبلی این کتاب رو قبلا خونده بودم. نسخه [ممرایز فارسی Basic](https://app.memrise.com/course/5688773/oxford-word-skills-basic/)، [ممرایز فارسی Intermediate](https://app.memrise.com/course/1626596/oxford-word-skill-intermediate/)، [ممرایز فارسی Advanced](https://app.memrise.com/course/5774230/oxford-word-skills-advanced-3/).
*   **400 تافل**: نسخه [ممرایز فارسی](https://app.memrise.com/course/1234762/400-lgt-tfl/)، [ممرایز انگلیسی](https://app.memrise.com/course/678648/400-must-have-words/).
*   **ضروری تافل**: نسخه [ممرایز فارسی یک](https://app.memrise.com/course/778778/khlmt-mhm-tfl-bh-hmrh-tlfz-anh-toefl/)، [ممرایز فارسی دو](https://app.memrise.com/course/1187070/lgt-drwry-tfl/)، [ممرایز انگلیسی یک](https://app.memrise.com/course/131980/essential-words-for-the-toefl6th/)، [ممرایز انگلیسی دو](https://app.memrise.com/course/1206941/lgt-drwry-tfl/).
*   **504 تافل**: کتابی که همه شروع‌اش کردن ولی تموم نکردن. خودم خیلی توصیه‌اش نمی‌کنم حقیقتا! نسخه [ممرایز فارسی](https://app.memrise.com/course/1173063/504-wjh-drwry/)، [ممرایز انگلیسی](https://app.memrise.com/course/1208117/504/).
*   **400 ژان**: خوندن‌اش بعد از لغات TPO توصیه می‌شه و بعد از این دو منبع تقریبا مشکلی نخواهی داشت. نسخه [ممرایز انگلیسی](https://app.memrise.com/course/1897085/400-toefl-vocabularies-by-zhan/).
*   **1100 بارونز**: سطح بالایی داره اما بعد از خوندنش برای تافل آماده نیستی! اگر قصد شرکت در GRE هم داری خوندن‌اش خوبه. نسخه [ممرایز فارسی](https://app.memrise.com/course/1511475/1100-words-you-need-to-know-with-audio-code/)، [ممرایز انگلیسی](https://app.memrise.com/course/336961/1100-words-you-need-to-know-with-audio/)، [ممرایز فارسی و انگلیسی](https://app.memrise.com/course/2249147/1100-words-you-need-to-know/).

### ریدینگ

برای موفقیت در ریدینگ چند مهارت ذهنی لازمه:

*   **ترکیب اطلاعات درون متن**: باید بتونی ارتباط منطقی بین کلمه‌ها و جمله‌ها و پاراگراف‌ها رو بفهمی، مثلا معنی لغت با توجه به context‌ش مشخص می‌شه و باید اطلاعاتِ محدوده‌ی نزدیک اطراف اون لغت رو بخونی، اما برای سوال summary باید کل متن رو خونده باشی.
*   **درک هدف بیانی نویسنده**: باید بتونی هدف نویسنده از بیان پاراگراف‌ها و جمله‌ها رو بفهمی، چرا این پاراگراف یا جمله رو آورد؟ توضیح داد؟ ایده جدیدی مطرح کرد؟ موافقت یا مخالفت کرد؟ نتیجه‌گیری کرد؟
*   **به ذهن سپردن ساختار متن:** خیلی کلی به ذهن داشته باش که در هر پاراگراف چه چیزی بیان شده. بعد از خوندن سوال‌ها حتما لازم می‌شه به متن برگردی و باید بتونی سریع به اون جایی که پاسخ هست بری.
*   **فهمیدن معنی لغات ناآشنا**: بر خلاف متن روزنامه و اینترنت، در متن آکادمیک حتما کلماتی که معنی‌شون رو ندونی خواهی دید. این موضوع نقطه ضعف نیست و با توجه به تنوع و تخصصی بودن این متن‌ها، خیلی عادیه. باید بتونی با توجه به context معنی لغت رو حدس بزنی. در تافل هم اتفاقا قراره این مهارت‌ات سنجیده بشه.

#### سوالات ریدینگ

در ریدینگ ترکیبی از چند نوع سوال مطرح می‌شه که خلاصه معرفی‌شون می‌کنم.

*   **فکت‌ (Factual/Negative Factual)**: در مورد فکت‌ها، جزئیات، تعریف‌ها و بقیه اطلاعاتی که در متن اومده می‌پرسه. نکته مهم اینه که اطلاعات حتما در متن اومده و برای پاسخ نباید از دانش قبلی‌ات استفاده کنی.
*   **استنتاج (Inference)**: در مورد ایده‌ها و استدلال‌هایی که به صراحت در متن اشاره نشده می‌پرسه.
*   **هدف متن (Rhetorical Purpose)**: دلیل ارائه اطلاعات در قالب جمله یا متن رو می‌پرسه. پاسخ این نوع سوال هم به صراحت در متن نیومده.
*   **لغت (Vocabulary)**: معنی لغتی که در متن به‌کار رفته رو می‌پرسه. مهمّه که به context دقت کنی چون بعضی لغت‌ها در موقعیت‌های مختلف، معانی متفاوتی دارن.
*   **ارجاع (Reference)**: در مورد اینکه یک لغت به‌کار رفته در متن (معمولا ضمیر)، به چه چیز دیگه‌ای در متن اشاره می‌کنه.
*   **ساده‌سازی جمله (Sentence Simplification)**: می‌خواد جمله‌ای هم‌معنا با جمله داده شده رو انتخاب کنی.
*   **جای‌گذاری (Insert)**: در اون جمله‌ای داده می‌شه و می‌خواد بهترین جا برای جای‌گذاری اون در متن رو انتخاب کنی.
*   **خلاصه (Summary)**: در مورد ایده اصلی متن می‌پرسه.
*   **جای‌گذاری در جدول (Fill in a Table)**: باید کلمه‌ها و عباراتی که داده رو دسته‌بندیِ موضوعی کنی.

برای پاسخ به هر سوال استراتژی‌هایی وجود داره که می‌تونی در موردشون به [فارسی](https://www.google.com/search?q=%D8%A7%D8%B3%D8%AA%D8%B1%D8%A7%D8%AA%DA%98%DB%8C+%D8%B1%DB%8C%D8%AF%DB%8C%D9%86%DA%AF+%D8%AA%D8%A7%D9%81%D9%84) یا [انگلیسی](https://www.google.com/search?q=toefl+reading+strategies) سرچ کنی. یک سوال هر چقدر هم سخت باشه، حتما در متن حداقل یک جمله‌ی کوتاه هست که باعث می‌شه یک گزینه درست باشه یا یک گزینه غلط باشه.

#### نکات ریدینگ

*   هر روز یک ریدینگ کار کن.
*   اوایل زمان مهم نیست اما کم‌کم شروع کن به محدودیت زمانی 18 دقیقه.
*   مهم‌تر از پاسخ دادن به سوالات، تحلیل کردنه. نوع سوالاتی که اشتباه پاسخ دادی رو مشخص کن و ثبت کن.
*   موقع تمرین، Phrase‌های خوب رو استخراج کن که بعدا در اسپیکینگ و رایتینگ استفاده کنی.

### لیسنینگ

لیسنینگ مهارت مهمیه که در سه بخش لیسنینگ، اسپیکینگ و رایتینگ کاربرد داره. معمولا به دو دلیل در این بخش به مشکل می‌خوریم:

*   **سرعت**: احساس می‌کنیم که خیلی سریع صحبت می‌کنن. این موضوع ممکنه در بعضی پادکست‌ها و فیلم‌ها آزاردهنده باشه، اما در لیسنینگ‌های تافل با سرعت معقولی صحبت می‌کنن. مهمترین اشکال اینه که ما 1.انگلیسی می‌شنویم 2.در ذهن انگلیسی رو به فارسی ترجمه می‌کنیم 3.مفهومِ به فارسی ترجمه شده رو تجزیه و تحلیل می‌کنیم. این فرایند طولانی برای هر جمله تکرار می‌شه و عملا زمان و منابع زیادی از مغز میگیره. در حالیکه باید انگلیسی بشنویم و درک کنیم. تمام!
*   **لهجه**: این موضوع هم ممکنه در بعضی پادکست‌ها و فیلم‌ها آزاردهنده باشه، اما در تافل بیشتر لهجه ها آمریکایی هستن و لهجه بریتیش و استرالیایی خیلی کمه. البته خودت رو برای شنیدن این لهجه ها هم آماده کنی.

چطور این مشکلات رو حل کنیم؟ به نظرم راهش اینه که گوش‌مون به زبان جدید عادت کنه. با آهنگ، پادکست، فیلم یا هر روش دیگه‌ای. مهم نیست مفهوم رو متوجه بشی یا نه، همینکه گوش‌ات بشنوه، ذهن‌ات خودشو تنظیم می‌کنه.

برای لیسنینگ خیلی‌ها نُت برمیدارن و خیلی‌ها هم نه. نُت‌برداری یک مقدار بهینه‌ای داره که کمتر یا بیشتر از اون نتیجه رو خراب می‌کنه. این مقدار رو باید طی تمرین به دست بیاری. اگر مشکل تمرکز داری، نُت‌برداری برای جلوگیری از sleep شدن مغز خوبه.

#### سوالات لیسنینگ

*   **اصل مطلب (Gist-Content/Gist-Purpose)**: در مورد ایده اصلی یا هدف مکالمه و لکچر می‌پرسه.
*   **جزئیات (Detail)**: در مورد جزئیات مهم می‌پرسه. طبیعتا تاریخ دقیق یک اتفاق یا اسم افراد و... مورد بحث نیست.
*   **عملکرد (Function)**: در مورد منظور و خواسته‌ی کسی که صحبت می‌کرده می‌پرسه. مثلا چرا استاد اون حرف رو زد؟ خطاب قرار دادن، موافقت یا مخالفت، اعتراض، سوال کردن، تایید کردن و... می‌تونن مهم‌ترین دلایل باشن.
*   **نگرش و موقعیت (Attitude)**: در مورد موقعیتی که گوینده در اون قرار داره یا دیدگاهی که به موضوع داره می‌پرسه. در این سوالات تُن صدای گوینده‌ها یک راهنمای خوبه.
*   **ساختار (Organization)**: در مورد ساختار کلی مکالمه و لکچر می‌پرسه. مثلا چرا استاد اون حرف رو زد؟ پاسخش بیشتر از مفهوم، به ساختار متن برمیگرده.
*   **ارتباط محتوایی (Connecting Content)**: در مورد ارتباط بین بخش‌های مختلف مکالمه و لکچر می‌پرسه.
*   **استنتاج (Inference)**: میخواد بر اساس اطلاعات مکالمه یا لکچر، نتیجه‌گیری یا پیش‌بینی کنی.

#### نکات لیسنینگ

*   لیسنینگ مهارتیه که همه جا می‌تونی تمرین کنی و نیاز به نشستن پشت میز نیست.
*   بعد از مدتی سرعت پخش رو بالا ببر. سرعت بالا معجزه می‌کنه. وقتی با سرعت 1.2 و 1.5 گوش بدی، سرعت عادی برات آسون می‌شه.
*   مهم‌تر از پاسخ دادن به سوالات، تحلیل کردنه. نوع سوالاتی که اشتباه پاسخ دادی رو مشخص کن و ثبت کن.

### اسپیکینگ

احتمالا خجالت کشیدن از صحبت‌کردن و گوش دادن به صدای ضبط شده مهمترین چالش این بخش باشه. راهش اینه که بری تو دل دشمن. اسپیکینگ یک مهارت muscle memory هست، یعنی علاوه بر ذهن باید عضلات صورت و زبان هم به فرم جدید حرکت و چرخش عادت کنن، پس باید زود شروع کنی، حتی زودتر از سایر مهارت‌ها.

#### سوالات اسپیکینگ

*   **سوال اول (Independent)**: دو گزینه مخالف هم رو جلوت میذاره و میخواد که یکی رو انتخاب کنی و براش دلیل بیاری؛ مثلا میگه "بعضی‌ها معتقدن که وقت‌گذروندن با دوستان در کافه و رستوران بهتره و بعضی‌ها معتقدن خونه بهتره. شما با کدوم موافقید؟ توضیح بدی." در این سوال گزینه درست یا غلط وجود نداره، هر کدوم که دفاع‌کردن ازش برات راحت‌تره رو انتخاب کن. اگر رِیترها احساس کنن که داری از پاسخ‌های از قبل حفظ شده استفاده می‌کنی، نمره‌ات کم می‌شه.
*   **سوال دوم (Integrated)**: در مورد چگونگی ارتباطِ نظر گوینده با ایده‌های مطرح شده در متن می‌پرسه. ابتدا یک متن رو میخونی، بعد به مکالمه گوش می‌دی. صدا یک بار پخش می‌شه و موقع پاسخ دادن نمی‌تونی متن رو ببینی.
*   **سوال سوم (Integrated)**: در مورد چگونگی ارتباط لکچر با ایده‌های مطرح شده در متن می‌پرسه. ابتدا یک متن رو میخونی، بعد به مکالمه گوش می‌دی. صدا یک بار پخش می‌شه و موقع پاسخ دادن نمی‌تونی متن رو ببینی.
*   **سوال چهارم (Integrated)**: به یک لکچر گوش میدی و باید با نکات و مثال‌هایی که زده شده، اون رو خلاصه کنی.

#### نکات ایپیکینگ

*   بر خلاف دو مهارت اول، اسپیکینگ پاسخ دقیقی نداره و هر کس پاسخ خودش رو میده. پس فرایند تحلیل‌اش ممکنه بیشتر زمان ببره. می‌تونی به پاسخهایی که بقیه دادن گوش بدی و مقایسه کنی. استفاده از برنامه‌های speech to text (مثل چیزی که در [گوگل‌داک](https://docs.google.com/document/u/0/) هست) هم گزینه‌ی دیگریه تا مطمئن بشی ابزارهای هوش مصنوعی می‌تونن حرفات رو به خوبی بفهمن.
*   به سر و صدا عادت کن. مثلا همزمان با تمرین، اخبار انگلیسی یا [صدای همهمه](https://mynoise.net/) پخش کن.
*   توی آزمون تسک اسپیکینگ همه یکسانه. قبل شروعش بخش توضیحات رو کامل بخون تا هم استراحت کنی و هم بفهمی بقیه چی میگن تا ایده بگیری.
*   فهمیدن اینکه داری برای اتلاف وقت متن سوال یا حرف‌های خودت رو تکرار میکنی خیلی ساده‌ست. بنابراین سعی کن هر چقدر ساده هم که شده، پاسخ‌ات رو develop کنی.
*   سه دسته معیار اصلی برای این بخش در نظر گرفته شده:
    *   **بیان**: واضح و روان بودن، تلفظ درست، سرعت طبیعی و لحن درست. کج‌وکوله کردن لب‌ها و تلفظ‌های عجیب و غریب باعث افزایش نمره نمیشه.
    *   **زبان**: استفاده درست از واژه‌ها و گرامرها.
    *   **توسعه موضوع**: نحوه کلی پاسخ‌دهی، بیان ایده‌ها و ارتباط بین اون‌ها.
*   همه، حتی انگلیسی زبان‌ها، ممکنه اشتباهاتی در معیارهای بیان شده داشته باشن. رِیترها به این موضوع آگاه هستن و پاسخ‌ات برای اینکه نمره بالایی بگیری باید قابل‌فهم باشه نه پِرفکت!

### رایتینگ

رایتینگ یک مهارت قاعده‌مند. اوایل نمره‌ات خیلی کم می‌شه اما کمی که با فضا آشنا بشی نمره‌ات بالا میاد. اشتباه کُشنده در رایتینگ اینه که بخوای لغت یا گرامری که دقیقا context‌اش رو بلد نیستی به‌کار ببری؛ مثلا ممکنه به کار بردن مترادف یک واژه به جای اون به دلایل دستوری و معنایی اشتباه باشه.

#### سوالات رایتینگ

*   **سوال اول (Integrated)**: یک متن آکادمیک رو در زمان 3 دقیقه میخونی و به یک لکچر کوتاهِ مرتبط گوش میدی. باید خلاصه نکات لکچر و چگونگی ارتباط اون‌ها با متن رو بیان کنی.
*   **سوال دوم (Independent)**: بر اساس ایده‌ها و تجربیات خودت به سوال پاسخ میدی.

#### نکات رایتینگ

*   برای تسک اول (Integrated) سه دسته معیار اصلی در نظر گرفته شده:
    *   **توسعه (Development)**: استخراج نکات مهم لکچر و ارتباط درست اون‌ها با نکات مرتبط در متن.
    *   **ساختار**: رسیدنِ منطقی از نقطه A به نقطه Z. استفاده از پاراگراف‌ها، transition‌ها، اجتناب از دوباره‌نویسی.
    *   **زبان**: ساختار جمله، انتخاب کلمات، استفاده درست از واژه‌ها و گرامرها.
*   برای تسک دوم (Independent) سه دسته معیار اصلی در نظر گرفته شده:
    *   **توسعه (Development)**: نحوه پرداختن به موضوع، بیان جزئیات و دلایلی که از ایده‌هایی که بیان کردی پشتیبانی کنن،
    *   **ساختار**: رسیدنِ منطقی از نقطه A به نقطه Z. استفاده از پاراگراف‌ها، transition‌ها، اجتناب از دوباره‌نویسی. خیلی مهمه که تِم متن در مورد تاپیک باشه.
    *   **زبان**: ساختار جمله، انتخاب کلمات، استفاده درست از واژه‌ها و گرامرها.
*   تلاش برای زیادنویسی و پُر کردن متن با کلمات و جمله‌ها، بدون رعایت معیارهای ETS هیچ نتیجه‌ای نداره.
*   برای جلوگیری از off-topic شدن، اول فلوی متن رو دربیار و خلاصه و سریع روی کاغذ بنویس.
*   متن رو باید تایپ کنی، پس سرعت تایپت رو زیاد کن. بهتره در محیط نرم افزار TPO تمرین کنی تا به محیط نه چندان خوبش عادت کنی.
*   استاندارد دقیقی برای تعداد کلمات هر تسک وجود نداره؛ اما به طور معمول برای تسک اول باید بین 150 تا 225 کلمه و برای تسک دوم بیش از 300 کلمه بنویسی.
*   اگر سعی کنی اصطلاحات و ترکیب های ساده و پرکاربردی که یک آمریکایی به صورت عادی استفاده می‌کنه رو به کار ببری و سعی کنی شبیه به اونها بنویسی، نمره بهتری میگیری تا اینکه بخوای یک چیزی رو بپیچونی و کلمات خیلی سخت و عجیب استفاده کنی.
*   در رایتینگ ها لغت تکراری به کار نبر. در صورت نیاز از مترادفشون (با توجه به context) استفاده کن. از سایت‌ها و ابزارهای word count استفاده کن تا مطمئن بشی لغات تکراری به‌کار نمیبری.
*   سوال رو به دقت بخون، همیشه نکته‌ای در صورت سوال هست که میخواد از آف-تاپیک نوشتنت جلوگیری کنه. مثلا صورت سوال گفته "توی این دوران مدارس بچه های 5 تا 11 سال رو گروه گروه می‌کنن و بهشون کار میدن انجام بدن، به جای اینکه تکی روی تسک ها کار کنن. به نظر شما این روش بهترین راه برای آموزش کودکان هست؟" اگر دقت نکنی خیلی راحت راجع به خوبی های کار گروهی مینویسی؛ مثلا که باعث می‌شه بچه ها social بشن و برای آینده‌شون خوبه، بعدا دوست بهتر پیدا می‌کنن و یا موفق تر میشن و غیره. چیزی که داره تو رو محدود می‌کنه اینه که برای آموزش کودکان خوبه یا نه؟ اگر میگفت این کار کلا خوبه یا نه؟ اون موقع میشد اون دلیلی که بالا اومده رو استفاده کرد.
*   در رابطه با مثال شخصی، دقت کن مثالی باشه که یک چیزی به متن اضافه کنه و متن رو در جهت ایده متن عمیق‌تر کنه، نه اینکه صرفا همون ایده اصلی رو با یک زبون آماری یا مثال شخصی عینا بازگو کنه. مثلا اگر میخوای بگی بازی کامپیوتری برای بچه ها خوب نیست چون باعث می‌شه مثلا تنبل بشن در مثال نگو که من یک پسر عمو دارم که خیلی کامپیوتر و پلی استیشن اینا بازی می‌کنه و این بازی ها باعث شدن خیلی تنبل بشه پس بازی های کامپیوتری خوب نیست برای بچه ها، این یعنی دقیقا تکرار ایده اصلی متن با یک زبون دیگه. به‌جاش مثلا بگو یک پسر عمو داری که خیلی بازی می‌کنه و چون این بازی ها اعتیادآوره، دیگه کارای دیگه نمی‌کنه و بیرون نمیره با بچه های دیگه بازی کنه و مثلا یک کم ورزشی هم که از این طریق میکرد رو دیگه نمی‌کنه.
*   در طول متن قبل از نوشتن هر جمله از خودت بپرس آیا این جمله ربطی به main idea داره یا نه؟ این خیلی کمک می‌کنه که در جهت ایده اصلی باقی بمونی و چیزای بی ربط ننویسی و یک نکته دیگه هم اینکه بعضی وقتا یک چیزایی تو ذهنت هست که خیلی خیلی چیزای خفنیه، حتی وقتی میخونی چیزی که نوشتی میگی که عالیه. ولی نکته ای که هست اینه که انقدر سخت نوشتی که شاید افراد دیگه، باید دو سه بار بخونن تا متوجه منظورت بشن و با نظر گرفتن این مورد که مصحح ها خیلی وقت نمیذارن برای خوندن متن (شاید در حد دو سه دقیقه) سعی کن یک جوری بنویسی که هر آدمی با خوندنش راحت منظورت رو بفهمه و لازم نباشه کلی فکر کنه یا چند بار بخونه. قرار نیست به لحاظ علمی یا نگارشی کسی رو تحت تاثیر قرار بدی. فقط کافیه استانداردهای آزمون تافل که توسط ETS مشخص شده رو رعایت کنی.
*   افرادی هستن که می‌تونن رایتینگ‌هایی که مینویسی رو revise کنن، یعنی اشتباهاتت رو بگن و بهت نمره بدن. حتما ازشون کمک بگیر.

آزمون آزمایشی
-------------

آزمون آزمایشی (ماک)، آزمونیه که قراره تو رو در شرایط آزمون اصلی قرار بده تا با آمادگی بیشتری در آزمون اصلی شرکت کنی و غافل‌گیر نشی. بنابراین خیلی مهمه که همه‌چیز مثل آزمون اصلی باشه. اگر سنتر آزمون اصلی‌‌ات ماک هم برگزار می‌کنه، خوبه که همون‌جا شرکت کنی تا با محیط سالن، سیستم، کیبورد و محیط نرم افزار آشنا بشی. آزمون ماک باعث می‌شه علاوه بر دانش زبان، مهارت هندل کردن عوامل مزاحم محیطی (صدای هدست دیگران، صدای کیبورد، صدای صحبت کردن بقیه موقع اسپیکینگ و...) رو هم تقویت کنی. با توجه به هزینه‌ی بالای آزمون تافل، خوبه که با آمادگی کامل شرکت کنی و آزمون ماک که هزینه‌اش خیلی کمتره، می‌تونه نقاط ضعف و قوت‌ات رو نشون بده. پیشنهاد من اینه که دو بار، یکی شش هفته مونده به آزمون اصلی و یکی هم دو هفته مونده به آزمون اصلی شرکت کنی تا فرصت کافی برای جبران نقاط ضعف داشته باشی.

روزِ آزمون
----------

ETS قوانینی برای آزمون داره که رعایت کردنش ساده‌ست و رعایت نکردنش می‌تونه باعث اخراج از آزمون، عدم ارائه کارنامه و حتی جلوگیری از آزمون مجدد بشه. [اینجا](https://www.ets.org/toefl/test-takers/ibt/test-day/test-center-test-day.html) می‌تونی در موردش بخونی.

### قبل آزمون

*   خیلی از سنترها فقط مداد ساده میدن، پس هفته های آخر با مداد ساده و کاغذ رنگی (استاندارد ETS) تمرین کن.
*   بعضی‌ها قبل از امتحان‌هاشون قرص پرانول و... برای کاهش استرس استفاده می‌کنن. اگر قصد استفاده از قرص داری، حتما چند روز یا چند هفته مونده به آزمون اون رو روی خودت تست کن تا همه آثارش رو ببینی. ممکنه باعث کاهش حواس، لمس شدن دست موقع تایپ‌کردن و… بشه.
*   سایت ETS یک آزمون رایگان داره که برای شب قبل از آزمون اصلی خوبه.
*   4 موسسه‌ای که میخوای نمره تافل رایگان براشون ارسال بشه رو باید روز قبل از آزمون (تا قبل از ساعت 22) مشخص کنی. اگر از 4 ریپورت رایگان استفاده کنی، دیگه امکان اعتراض به نمره رو نداری.
*   صبحانه خوب بخور چون آزمون 4 ساعت طول میکشه. طبق گفته ETS باید نیم ساعت قبل شروع آزمون در محل باشی.
*   آب سرد، دو مداد ساده که دو سرشون تراشیده شده، مداد نوکی با نوک کافی، موز، شکلات، ماسک، هم کارت ملی و هم پاسپورت ببر. (ممکنه سنتر شما بعضی از اقلامی که گفتم رو اجازه ندن که ببری)
*   قبل آزمون ازت عکس میزنن و همون عکس میره روی کارنامه‌ات. پس سعی کن خوب بیفتی!

### آزمون

*   قبل از هر تسک، صفحه ای میاد که نحوه انجام اون رو توضیح میده، می‌تونی در اون تایم استراحت کنی و تمپلیت‌هات رو بنویسی.
*   در تایم استراحت با بقیه صحبت نکن و با موبایل کار نکن، برخلاف قوانین ETS هست.
*   گزینه کنسل کردن ریپورت که در پایان آزمون میبینی، صرفا مربوط به کنسل کردن ارائه گزارش به 4 موسسه اعلام شده‌ست و باعث برگشت هزینه نمی‌شه.

### بعد آزمون

*   بین 4 تا 8 روز طول می‌کشه که نمره نهایی آماده بشه. نمره در حساب کاربری ETS قابل مشاهده‌ست.

واژه‌نامه
---------

اگر جستجو در مورد تافل رو شروع کرده باشی، یک سری واژه‌ها رو زیاد می‌بینی و می‌شنوی، اینجا به طور غیررسمی توضیح‌شون دادم.

*   **تی‌پی‌او (TPO)**: یک سری از آزمون‌های تافل واقعی موسسه ETS که در دسترس همه قرار گرفته. این سوالات هم در قالب یک [نرم‌افزار رایگان](http://www.google.com/search?q=%D8%AF%D8%A7%D9%86%D9%84%D9%88%D8%AF+%D9%86%D8%B1%D9%85+%D8%A7%D9%81%D8%B2%D8%A7%D8%B1+tpo) و هم در قالب سایت‌های پولی مثل [تست‌هلپر](https://toefl.testhelper.ir/) در دسترسه.
*   **ایندپندنت (Independent)**: تسکی که بر اساس ایده‌ها و تجربیات خودت پاسخ میدی.
*   **اینتگریتد (Integrated)**: تسکی که اول یک متن رو میخونی، بعد به یک لکچر گوش میدی و بر اساس اون‌ها پاسخ میدی.
*   **رِیتر (Rater)**: کسی که آزمون عضو موسسه برگزارکننده آزمونه و به شما نمره میده.

منابع
---------------

علاوه بر تجربیات خودم، از منابع زیر استفاده کردم.

*   دوره آموزشی TOEFL® Test Preparation: The Insider’s Guide از [edx](https://www.edx.org/)
*   [گروه تافل پرگار](https://t.me/PargarTOEFLgp) و تجربیات اعضا
{{< comment/comment-fa >}}