---
title: "الگوریتم و ساختمان‌داده (قسمت صفر)"
slug: "algorithm-and-data-structure-part-00"
date: 2023-09-24T14:00:00+03:30
lastmod: 2023-09-24T14:00:00+03:30
tags: ["algorithm", "data structure", "الگوریتم", "ساختمان‌داده"]
author: "علی ثابت"
draft: true
comments: true
ShowToc: true
description: "مقدمه‌ای از الگوریتم و ساختمان‌داده"
---
این پست با هدف نظم دادن به چیزهایی که در مورد الگوریتم و ساختمان‌داده یاد گرفته‌ام نوشته شده. اگر مطالب علوم کامپیوتر رو در حد مقدماتی بلد باشید، می‌تونید ازش به عنوان منبع آموزشی استفاده کنید.
{{< edit/edit >}}
# مشخصه‌های الگوریتم
هر الگوریتم چند مشخصه اصلی دارد:
* ورودی

هر الگوریتم باید هیچ یا حداقل یک پارامتر را به عنوان ورودی دریافت کند. برای مثال ورودی الگوریتم می‌تواند تعدادی عدد، رشته‌ای از حروف، یک فایل متنی، یک معادله ریاضی و... باشد.
* خروجی

هر الگوریتم باید حداقل یک کمیت به عنوان خروجی (نتیجه‌ی الگوریتم) تولید کند. خروجی الگوریتم معمولاً همان پاسخ مسئله‌ای است که الگوریتم برای تولید آن طراحی شده است. پس می‌تواند با توجه به درخواست مسئله به هر شکلی (تعدادی عدد، رشته‌ای از حروف، یک فایل متنی و...) باشد.
* پردازش

الگوریتم باید دارای شروع و پایان مشخصی باشد، به نحوی که اگر دستورهای آن را دنبال کنیم، برای تمامی حالت‌های مختلف ورودی، الگوریتم پس از طی تعداد متناهی مرحله، خروجی مورد انتظار را تولید کند. دستورهای الگوریتم باید با زبانی دقیق و بی‌ابهام بیان شوند. هر دستور نیز باید انجام پذیر باشد.
# مقایسه‌ی الگوریتم‌ها
درستی، زمان‌ و حافظه‌ از مهم‌ترین ویژگی‌های‌ یک الگوریتم‌ هستند. الگوریتم‌هایی که برای حل یک مسئله‌ی مشخص ارائه می‌شوند، می‌توانند در این ویژگی‌ها با هم تفاوت داشته باشند. یعنی برای حل یک مسئله، ممکن است الگوریتم درست A ارائه شود که سریع است ولی حافظه زیادی نیاز دارد یا الگوریتم درست B ارائه شود که کند است ولی حافظه کمی نیاز دارد.
## درستی
منظور از درستی یک الگوریتم یعنی به ازای هر ورودی برای الگوریتم، خروجی تولید شده، با توجه به مسئله‌ی مورد نظر همواره درست است. به همین دلیل نیاز است که درستی الگوریتم‌ها نیز مانند قضایای و... اثبات شود. باتوجه به ساختار گام به گام و متناهی الگوریتم‌ها یکی از روش‌های کارآمد برای اثبات درستی الگوریتم‌ها استفاده از «استقرای ریاضی» است که در ادامه این دوره به آن می‌پردازیم.
ممکن است برخی از الگوریتم‌ها همواره پاسخ دقیقاً درستی پیدا نکنند، مثل الگوریتم‌های حریصانه.
## زمان اجرا
برای محاسبه زمان اجرای الگوریتم‌ها می‌توانیم تعداد عملیات‌های مورد نیاز برای رسیدن به خروجی مطلوب را در نظر بگیریم. در واقع الگوریتمی سریع‌تر است که تعداد عملیات کمتری نیاز داشته باشد. پس برای محاسبه زمان اجرا الگوریتم، کافی است تعداد عملیات‌ها را محاسبه کنیم.
برای راحتی در شمارش و تخمین تعداد عملیات‌ها هر کدام از انواع عملیات‌های زیر را یک عملیات در نظر می‌گیریم.
- مقداردهی کردن یک متغیر اولیه
- بررسی کردن یک شرط و تصمیم گیری روند اجرا
- انجام یک عمل با متغیرهای اولیه

مثلا در این تکه کد:
- ابتدا متغیر `int i = 1` مقدار دهی می‌شود. این کار فقط یک بار انجام می‌شود. بنابراین تعداد کل عملیات آن، 1 است.
- بررسی `i <= 10` قبل از هر تکرار (iteration) انجام می‌شود که پاسخ آن `true` است. یک بار هم در آخرین اجرا بررسی می‌شود که پاسخ آن `false` است (و وارد حلقه نمی‌شود)، بنابراین تعداد کل عملیات‌های آن، 11 است.
- عملیات `i++` پایان هر تکرار انجام می‌شود. بنابراین تعداد کل عملیات‌های آن، 10 است.
```cs
for (int i = 1; i <= 10; i++) 
{ 
	// code
}
```
## حافظه‌ی مورد نیاز
معمولاً حافظه مورد نیاز برای ذخیره متغیرهای اولیه مثل، یک عدد (مثل اعداد صحیح، اعشاری و...) و یک کاراکتر (مثل حروف کوچک و بزرگ انگلیسی و...) را برابر ۱ در نظر می‌گیرند و براین اساس مجموع حافظه مورد نیاز تا تولید کردن خروجی مطلوب را محاسبه می‌کنند.
# عملیات پایه
در حالت کلی عملیات‌های پایه ریاضی (جمع، ضرب و...)، عملیات‌های پایه بیتی (شیفت و عملیات‌های منطقی)، مقایسه، انتساب و چاپ جزو عملیات‌های پایه ما محسوب می‌شوند. حال برای شمارش عملیات یک الگوریتم باید تعداد کل عملیات‌های پایه را شمارش کنیم.
# تحلیل زمانی الگوریتم‌ها

# منابع
[quera](https://quera.org/)